@name Expression Changed After Checked
@category runtime
@videoUrl https://www.youtube.com/embed/O47uUnJjbJc
@shortDescription Expression has changed after it was checked

@description
Η Angular εμφανίζει ένα `ExpressionChangedAfterItHasBeenCheckedError` όταν μια τιμή έχει αλλάξει μετά την ολοκλήρωση του εντοπισμού αλλαγής. Η Angular πετάει αυτό το σφάλμα μόνο σε λειτουργία ανάπτυξης.

Στη λειτουργία ανάπτυξης, η Angular εκτελεί έναν πρόσθετο έλεγχο μετά από κάθε εκτέλεση του εντοπισμού αλλαγών, για να διασφαλίσει ότι τα bindings δεν έχουν αλλάξει. Αυτό εντοπίζει σφάλματα όπου το view παραμένει σε ασυνεπή κατάσταση. Αυτό μπορεί να συμβεί, για παράδειγμα, εάν μια μέθοδος ή ένα getter επιστρέφει διαφορετική τιμή κάθε φορά που καλείται ή εάν ένα child component αλλάζει τιμές στο parent του. Εάν συμβεί κάτι τέτοιο, αυτό είναι σημάδι ότι ο εντοπισμός αλλαγών δεν έχει σταθεροποιηθεί. Η Angular πετάει το σφάλμα για να διασφαλίσει ότι τα δεδομένα εμφανίζονται πάντα σωστά στο view, γεγονός που αποτρέπει την ακανόνιστη συμπεριφορά του UI ή έναν πιθανό ατέρμονα βρόχο.

Αυτό το σφάλμα εμφανίζεται συνήθως όταν έχετε προσθέσει εκφράσεις προτύπου(templating) ή έχετε αρχίσει να εφαρμόζετε συναρτήσεις συνδεδεμένες με τον κύκλο ζωής της εφαρμογής όπως το `ngAfterViewInit` ή το `ngOnChanges`. Είναι επίσης σύνηθες όταν έχουμε να κάνουμε με κατάσταση φόρτωσης και ασύγχρονες λειτουργίες, ή όταν ένα συσχετιζόμενο στοιχείο αλλάζει τις γονικές συνδέσεις του.

@debugging
Τα [source maps](https://developer.mozilla.org/en-US/docs/Tools/Debugger/How_to/Use_a_source_map)
που δημιουργούνται από το CLI είναι πολύ χρήσιμα κατά τον εντοπισμό σφαλμάτων. Πλοηγηθείτε προς τα επάνω στο call stack μέχρι να βρείτε μια έκφραση του template όπου η τιμή που εμφανίζεται στο σφάλμα έχει αλλάξει.

Βεβαιωθείτε ότι δεν υπάρχουν αλλαγές στα bindings του template μετά την εκτέλεση του εντοπισμού αλλαγών. Αυτό συχνά σημαίνει αναδιοργάνωση του κώδικα για να χρησιμοποιήσετε το σωστό [lifecycle hook του component](guide/lifecycle-hooks) για την περίπτωσή σας. Εάν το πρόβλημα υπάρχει στο `ngAfterViewInit`, η προτεινόμενη λύση είναι να χρησιμοποιήσετε έναν constructor ή `ngOnInit` για να ορίσετε αρχικές τιμές ή να χρησιμοποιήσετε το `ngAfterContentInit` για άλλα bindings των τιμών.

Εάν δεσμεύεστε με μεθόδους στην προβολή, βεβαιωθείτε ότι η επίκληση δεν ενημερώνει καμία από τις άλλες συνδέσεις στο πρότυπο.

Διαβάστε περισσότερα σχετικά με το ποια λύση είναι κατάλληλη για εσάς ['Everything you need to know about the "ExpressionChangedAfterItHasBeenCheckedError" error'](https://indepth.dev/posts/1001/everything-you-need-to-know-about-the-expressionchangedafterithasbeencheckederror-error) και γιατί αυτό είναι χρήσιμο ['Angular Debugging "Expression has changed after it was checked": Simple Explanation (and Fix)'](https://blog.angular-university.io/angular-debugging/).
