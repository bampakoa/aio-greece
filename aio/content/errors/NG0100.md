@name Expression Changed After Checked
@category runtime
@videoUrl https://www.youtube.com/embed/O47uUnJjbJc
@shortDescription Expression has changed after it was checked

@description
Η Angular εμφανίζει ένα `ExpressionChangedAfterItHasBeenCheckedError` όταν μια τιμή έκφρασης έχει αλλάξει μετά την ολοκλήρωση του εντοπισμού αλλαγής. Η Angular πετάει αυτό το σφάλμα μόνο στη λειτουργία ανάπτυξης(development).

Στη λειτουργία ανάπτυξης, η Angular εκτελεί έναν πρόσθετο έλεγχο μετά από κάθε εκτέλεση εντοπισμού αλλαγών, για να διασφαλίσει ότι οι δεσμεύσεις δεν έχουν αλλάξει. Αυτό εντοπίζει σφάλματα όπου η προβολή παραμένει σε ασυνεπή κατάσταση. Αυτό μπορεί να συμβεί, για παράδειγμα, εάν μια μέθοδος ή ένας λήπτης επιστρέφει διαφορετική τιμή κάθε φορά που καλείται ή εάν ένα συσχετιζόμενο στοιχείο αλλάζει τιμές στο γονικό του στοιχείο. Εάν συμβεί κάτι τέτοιο, αυτό είναι σημάδι ότι η ανίχνευση αλλαγών δεν έχει σταθεροποιηθεί. Η Angular πετάει το σφάλμα για να διασφαλίσει ότι τα δεδομένα αντικατοπτρίζονται πάντα σωστά στην προβολή, γεγονός που αποτρέπει την ακανόνιστη συμπεριφορά διεπαφής χρήστη ή έναν πιθανό ατέρμονα βρόχο.

Αυτό το σφάλμα εμφανίζεται συνήθως όταν έχετε προσθέσει εκφράσεις προτύπου(templating) ή έχετε αρχίσει να εφαρμόζετε συναρτήσεις συνδεδεμένες με τον κύκλο ζωής της εφαρμογής όπως το `ngAfterViewInit` ή το `ngOnChanges`. Είναι επίσης σύνηθες όταν έχουμε να κάνουμε με κατάσταση φόρτωσης και ασύγχρονες λειτουργίες, ή όταν ένα συσχετιζόμενο στοιχείο αλλάζει τις γονικές συνδέσεις του.

@debugging
Τα [source maps](https://developer.mozilla.org/en-US/docs/Tools/Debugger/How_to/Use_a_source_map)
που δημιουργούνται από το CLI είναι πολύ χρήσιμα κατά τον εντοπισμό σφαλμάτων. Πλοηγηθείτε προς τα επάνω στη στοίβα κλήσεων μέχρι να βρείτε μια έκφραση προτύπου όπου η τιμή που εμφανίζεται στο σφάλμα έχει αλλάξει.

Βεβαιωθείτε ότι δεν υπάρχουν αλλαγές στις συνδέσεις στο πρότυπο μετά την εκτέλεση του εντοπισμού αλλαγών. Αυτό συχνά σημαίνει ανακατασκευή για να χρησιμοποιήσετε το σωστό [component lifecycle hook](guide/lifecycle-hooks) για την περίπτωση χρήσης σας. Εάν το πρόβλημα υπάρχει στο `ngAfterViewInit`, η προτεινόμενη λύση είναι να χρησιμοποιήσετε έναν κατασκευαστή(constructor) ή `ngOnInit` για να ορίσετε αρχικές τιμές ή να χρησιμοποιήσετε το `ngAfterContentInit` για άλλες δεσμεύσεις τιμών.

Εάν δεσμεύεστε με μεθόδους στην προβολή, βεβαιωθείτε ότι η επίκληση δεν ενημερώνει καμία από τις άλλες συνδέσεις στο πρότυπο.

Διαβάστε περισσότερα σχετικά με το ποια λύση είναι κατάλληλη για εσάς ['Everything you need to know about the "ExpressionChangedAfterItHasBeenCheckedError" error'](https://indepth.dev/posts/1001/everything-you-need-to-know-about-the-expressionchangedafterithasbeencheckederror-error) και γιατί αυτό είναι χρήσιμο ['Angular Debugging "Expression has changed after it was checked": Simple Explanation (and Fix)'](https://blog.angular-university.io/angular-debugging/).
