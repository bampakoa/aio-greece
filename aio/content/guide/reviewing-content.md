# Έλεγχος τεκμηρίωσης

Μπορείτε να ελέγξετε την τεκμηρίωση της Angular ακόμα κι αν δεν έχετε συνεισφέρει ποτέ στην Angular στο παρελθόν.

Οι προγραμματιστές Angular λειτουργούν καλύτερα όταν έχουν πρόσβαση σε ακριβή και πλήρη τεκμηρίωση. Η διατήρηση μιας ενημερωμένης τεκμηρίωσης αποτελεί ουσιαστικό μέρος της διασφάλισης ότι όλοι οι προγραμματιστές έχουν μια εξαιρετική εμπειρία ανάπτυξης.

Αυτό το θέμα περιγράφει πώς μπορείτε να βοηθήσετε στην διατήρηση μιας ενημερωμένης τεκμηρίωσης της Angular ελέγχοντας και ενημερώνοντάς την.

## Πριν ξεκινήσετε

Ελέγξτε τον [Οδηγό συνεισφοράς τεκμηρίωσης][AioDocContributorGuide] για να προετοιμαστείτε να ελέγξετε ή ενημερώσετε την τεκμηρίωση.
Ο *Οδηγός συνεισφοράς τεκμηρίωσης* περιγράφει πως να προετοιμαστείτε να ενημερώσετε ένα θέμα της τεκμηρίωσης.

Μπορείτε να επεξεργαστείτε ένα θέμα στο περιβάλλον του GitHub ή στον αγαπημένο σας επεξεργαστή κώδικα ή ενσωματωμένο περιβάλλον ανάπτυξης (IDE).
Σε οποιαδήποτε περίπτωση, πρέπει να εργαστείτε στο δικό σας fork του αποθετηρίου της Angular.

Για να επεξεργαστείτε ένα θέμα της τεκμηρίωσης, πρέπει να μπορείτε να επεργαστείτε το θέμα.
Ακόμα και αν δεν βρείτε κάποιο πρόβλημα, θα θέλετε να ενημερώσετε την ετικέτα `@reviewed` στο τέλος του θέματος πριν τελειώσετε.

## Πως να βρείτε θέματα για έλεγχο

Βρείτε ένα θέμα που δεν έχει ελεγχθεί τους τελευταίους έξι μήνες.

Στο κάτω μέρος μερικών θεμάτων, υπάρχει μια ετικέτα `@reviewed` που δείχνει την ημερομηνία κατά την οποία ελέγχθηκε τελευταία. 
Αυτό είναι ένα παράδειγμα μιας τέτοιας ετικέτας από το κάτω μέρος ενός θέματος.

<div class="lightbox">

<img alt="Παράδειγμα της τελευταίας ημερομηνίας ελέγχου που δείχνει την ημερομηνία κατά την οποία ελέγχθηκε το θέμα με μήνα, ημέρα, και έτος." src="generated/images/guide/contributors-guide/last-reviewed.png">

</div>

## Έλεγχος και ενημέρωση θέματος

Για να ελέγξετε ένα θέμα, χρησιμοποιήστε το περιβάλλον του GitHub ή επεξεργαστείτε κατευθείαν το πηγαίο αρχείο markdown του θέματος στον υπολογιστή σας.

Μπορείτε να ελέγξτε όποιο θέμα σας ενδιαφέρει.
Προηγούμενη εμπειρία στο συγκεκριμένο θέμα είναι χρήσιμη, αλλά δεν απαιτείται.

**Για να ελέγξετε και ενημερώσετε ένα θέμα της τεκμηρίωσης:**

1.  Στο πρόγραμμα περιήγησής σας, μεταβείτε στο θέμα που θέλετε να ελέγξετε.
2.  Εντοπίστε την τελευταία ημερομηνία αξιολόγησης στο κάτω μέρος του θέματος. Επαληθεύστε ότι το θέμα δεν έχει ελεγχθεί τους τελευταίους έξι μήνες.
3.  Διαβάστε το θέμα.
4.  Εάν το θέμα απαιτεί ενημέρωση μπορείτε να:
    *  [Υποβάλετε ένα issue][GithubAngularAngularBlobMainContributingMdSubmitIssue] που περιγράφει την απαιτούμενη ενημέρωση.
    *  Διορθώσετε το issue και [καταχωρήσετε ένα pull request][GithubAngularAngularBlobMainContributingMdSubmitPr] με την ενημέρωση.
5.  Εάν το θέμα είναι ακριβές και δεν χρειάζεται έλεγχο, ενημερώστε, ή προσθέστε την ετικέτα `@reviewed` ακολουθούμενη από την ημερομηνία που ελέγξατε το θέμα. Μπορείτε να το κάνετε:
    * Χρησιμοποιώντας το [περιβάλλον του GitHub][AioGuideUpdatingContentGithubUi].
    * Επεξεργάζοντας το αρχείο στον υπολογιστή σας και δημιουργώντας μια [τυπικής διαδικασία pull request της Angular][GithubAngularAngularBlobMainContributingMdSubmitPr].

<!-- links -->

[AioDocContributorGuide]: guide/contributors-guide-overview "Οδηγός συνεισφοράς τεκμηρίωσης | Angular"

[AioGuideReviewingContentReviewCriteria]: guide/reviewing-content#review-criteria "Κριτήρια αξιολόγησης - Reviewing content | Angular"

[AioGuideUpdatingContentGithubUi]: guide/updating-content-github-ui "Ενημέρωση θεμάτων από το περιβάλλον του GitHub | Angular"

<!-- external links -->

[GithubAngularAngularBlobMainContributingMd]: https://github.com/angular/angular/blob/main/CONTRIBUTING.md "Συνεισφέροντας στην Angular | angular/angular | Github"
[GithubAngularAngularBlobMainContributingMdSubmitIssue]: https://github.com/angular/angular/blob/main/CONTRIBUTING.md#submit-issue "Υποβολή issue - Συνεισφέροντας στην Angular | angular/angular | GitHub"
[GithubAngularAngularBlobMainContributingMdSubmitPr]: https://github.com/angular/angular/blob/main/CONTRIBUTING.md#submit-pr "Υποβολή Pull Request (PR) - Συνεισφέροντας στην Angular | angular/angular | GitHub"

<!-- end links -->

@reviewed 2022-09-01
