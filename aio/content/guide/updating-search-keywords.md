# Ενημέρωση λέξεων-κλειδιών αναζήτησης

Στην τεκμηρίωση, η δυνατότητα εύρεσης του περιεχομένου που χρειάζεστε είναι εξίσου σημαντική με το ίδιο το περιεχόμενο. Στο [angular-gr](https://angular-gr.web.app/), οι χρήστες μπορούν να ανακαλύψουν περιεχόμενο με διάφορους τρόπους, όπως:

* Οργανικά αποτελέσματα αναζήτησης, όπως μέσω του [google.com](https://google.com/)
* Η αριστερή γραμμή πλοήγησης, γνωστή και ως sidenav
* Χρησιμοποιώντας το πλαίσιο αναζήτησης στην κορυφή της σελίδας

Μπορείτε να συμβάλετε στη βελτίωση της εμπειρίας της τεκμηρίωσης προσθέτοντας λέξεις-κλειδιά αναζήτησης σε ένα συγκεκριμένο θέμα.
Η ενημέρωση των λέξεων-κλειδιών αναζήτησης μπορεί να βοηθήσει τους χρήστες να αποκτήσουν πιο γρήγορα το περιεχόμενο που χρειάζονται.

## Πριν ξεκινήσετε

Μπορείτε να ενημερώσετε τις λέξεις-κλειδιά αναζήτησης για ένα θέμα, ακόμη κι αν δεν έχετε συνεισφέρει ποτέ στην Angular στο παρελθόν. Ωστόσο, μπορεί να σας φανεί χρήσιμο να έχετε διαθέσιμο τον οδηγό [Συνεισφέροντας στην Angular](https://github.com/angular/angular/blob/master/CONTRIBUTING.md) εάν υποβάλλετε το πρώτο σας pull request στο αποθετήριο.

## Ενημέρωση λέξεων-κλειδιών αναζήτησης

Για να ενημερώσετε τις λέξεις-κλειδιά αναζήτησης:

1. Μεταβείτε στο θέμα στο οποίο θέλετε να ενημερώσετε τις λέξεις-κλειδιά αναζήτησης.

1. Αποφασίστε ποιες λέξεις-κλειδιά αναζήτησης θέλετε να προσθέσετε στο θέμα. Για πληροφορίες σχετικά με την μορφοποίηση λέξεων-κλειδιών, ανατρέξτε στο θέμα [Μορφή λέξεων-κλειδιών αναζήτησης](#format).

1. Ενημερώστε την ετικέτα `@searchKeywords`, είτε μέσω του [περιβάλλοντος GitHub](guide/updating-content-github-ui) είτε μέσω [της τυπικής διαδικασίας pull request στην Angular](https://github.com/angular/angular/blob/master/CONTRIBUTING.md#submit-pr).

  Εάν ένα θέμα δεν έχει την ετικέτα `@searchKeywords`, μπορείτε να την προσθέσετε στο τέλος του θέματος.

{@a format}
## Μορφή λέξεων-κλειδιών αναζήτησης

Μπορείτε να προσθέσετε λέξεις-κλειδιά αναζήτησης σε ένα θέμα χρησιμοποιώντας την ετικέτα `@searchKeywords`. Αυτή η ετικέτα παίρνει ένα σύνολο από μεμονωμένες λέξεις, χωρισμένες με κενά. Η ετικέτα και οι λέξεις-κλειδιά πρέπει να περικλείονται σε αγκύλες (`{...}`). Για παράδειγμα:

<code-example>
  &#123;@searchKeywords route router routing navigation&#125;
</code-example>

@reviewed 2022-04-27
